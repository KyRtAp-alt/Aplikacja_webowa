<app-img-navbar-other></app-img-navbar-other>
<div class="main-container">
    <div class="left-container">
        <h2>Częste krwawienia z nosa – gdzie szukać pomocy?</h2>
    </div>
    <div class="center-container">
        <img class="img" src="../../assets/1620.jpg">
    </div>
    <div class="right-container">
        <p class="text">
            Błona śluzowa we wnętrzu nosa jest mocno unaczyniona. W przypadku uszkodzenia obficie krwawi. Krwotok
            wywołany mechanicznym urazem jest łatwy do zatamowania i z reguły nie wymaga interwencji lekarza.
        </p>
        <p class="text">
            Zdarza się jednak, że krwawienie z nosa następuje samoczynnie, bez ingerencji z zewnątrz. Jest to powodem do
            obaw i może wymagać konsultacji ze specjalistą. Może to być objawem zaburzeń ustroju lub poważniejszej
            choroby wymagającej leczenia.
        </p>
        <p class="text">
            Co jeszcze warto wiedzieć na temat krwawienia z nosa? Zachęcamy do lektury!
        </p>
        <h2 class="main-title">
            Przyczyny krwawienia z nosa
        </h2>
        <p class="text">
            Krwotok z nosa może pojawić się na skutek urazu mechanicznego lub zostać wywołany przez choroby albo leki.
        </p>
        <p class="text">
            Dość częstą przyczyną, zwłaszcza u dzieci, jest dłubanie w nozdrzu lub umieszczenie tam ciała obcego. Na
            skutek podrażnienia, naczynka krwionośne ulegają uszkodzeniom, a to powoduje krwotok. Podobnie zdarza się
            przy urazach głowy i twarzy. Silne wydmuchiwanie nosa w czasie kataru oraz suche powietrze także uszkadzają
            naczynka krwionośne i powodują krwawienie.
        </p>
        <p class="text">
            Tego typu krwawienia są jednak niegroźne i stosunkowo łatwe do opanowania.
        </p>
        <p class="text">
            Krwawienie samoczynne może świadczyć o chorobie układu krążenia, nadciśnieniu tętniczemu, anemii, zaburzeniu
            krzepliwości, a nawet o chorobach zakaźnych. Taką dolegliwość mogą też wywołać leki przeciwzakrzepowe i
            przeciwhistaminowe.
        </p>
        <h2 class="main-title">
            Jak zatamować krwotok z nosa?
        </h2>
        <p class="text">
            Bez względu na przyczynę krwawienia z nosa, pierwsza pomoc wygląda tak samo. Pacjent powinien usiąść i
            delikatnie pochylić głowę do przodu. Dzięki temu zbierająca się krew nie będzie spływała do gardła, a to
            zredukuje ryzyko zadławienia. Następnie należy delikatnie uciskać nasadę nosa, przez ok. 10 minut, a na kark
            nałożyć zimny kompres. Na skutek ochłodzenia naczynia krwionośne zwężą się, a to będzie sprzyjać zatamowaniu
            krwawienia.
        </p>
        <p class="text">
            Po ustaniu krwawienia, pacjent powinien odpocząć, unikać wysiłku fizycznego, ciepłych napojów oraz alkoholu.
            Nie powinien też usuwać z nosa zakrzepów krwi, aby nie podrażnić zagojonego miejsca. Przyjdzie na to czas po
            pełnym zagojeniu. Jeśli pomimo wykonania powyższych czynności krwotok nie ustanie, należy zgłosić się do
            specjalisty.
        </p>
        <h2 class="main-title">
            Częsty krwotok z nosa – do jakiego lekarza?
        </h2>
        <p class="text">
            Częste oraz samoczynne krwotoki z nosa mogą wymagać interwencji lekarza. Krwawienie z nosa może być
            spowodowane różnymi dolegliwościami i wymagać zróżnicowanej terapii. Pierwszym specjalistą, do którego
            powinniśmy się udać, jest laryngolog, który podejmie stosowne leczenie.
        </p>
        <p class="text">
            Jeśli natomiast krwotoki są wywołane przez inne choroby, pacjent powinien poddać się specjalistycznej
            terapii, np. u kardiologa, angiologa, hipertensjonologa lub onkologa.
        </p>
    </div>
</div>